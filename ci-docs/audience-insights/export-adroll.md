---
title: Customer Insights деректерін AdRoll платформасына экспорттау
description: AdRoll қызметі үшін қосылымды конфигурациялау және экспорттау жолы туралы ақпарат.
ms.date: 03/03/2021
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 67bfa23d56b26ae592efa4d7197713664bb02623
ms.sourcegitcommit: d84d664e67f263bfeb741154d309088c5101b9c3
ms.translationtype: HT
ms.contentlocale: kk-KZ
ms.lasthandoff: 06/24/2021
ms.locfileid: "6304840"
---
# <a name="export-segments-to-adroll-preview"></a>Сегменттерді AdRoll қызметіне экспорттау (алдын ала қарау нұсқасы)

Тұтынушының бірыңғай профильдерінің сегменттерін AdRoll платформасына экспорттап, оларды жарнама үшін пайдаланыңыз. 

## <a name="prerequisites-for-a-connection"></a>Қосылым алғышарттары

-   Сізде [AdRoll тіркелгісі](https://www.adroll.com/) және тиісті әкімшінің тіркелгі деректері бар.
-   Аудитория түсініктерінде [конфигурацияланған сегменттер](segments.md) бар.
-   Экспортталған сегменттердегі тұтынушылардың бірыңғай профильдері электрондық пошта мекенжайын көрсететін өрістен тұрады.

## <a name="known-limitations"></a>Белгілі шектеулер

- Бір уақытта AdRoll қызметіне 250000 профиль экспорттауға болады.
- AdRoll платформасына сегменттерді 100-ден кем профильмен экспорттау мүмкін емес. 
- AdRoll нысанына экспорттау тек сегменттермен шектеледі.
- AdRoll платформасына 250000 профиль экспорттау 10 минутқа дейін созылуы мүмкін. 
- AdRoll қызметіне экспорттауға болатын профильдер саны AdRoll қызметімен келісімшартқа байланысты.

## <a name="set-up-connection-to-adroll"></a>AdRoll қызметіне қосылым орнату

1. **Әкімші** > **Қосылымдар** тармағына өтіңіз.

1. **Қосылым қосу** түймешігін таңдаңыз және қосылымды конфигурациялау үшін **AdRoll** параметрін таңдаңыз.

1. **Көрсетілетін аты** өрісінде қосылымға оңай танылатын атау енгізіңіз. Қосылым атауы мен түрі осы қосылымды сипаттайды. Қосылымның мақсатын түсіндіретін атауды таңдауды ұсынамыз.

1. Осы қосылымды кім пайдалана алатынын таңдаңыз. Егер сіз ешқандай әрекет жасамасаңыз, әдепкі бойынша Әкімшілер болады. Қосымша ақпарат алу үшін [Салымшыларға экспорттау үшін қосылымды пайдалануға рұқсат беру](connections.md#allow-contributors-to-use-a-connection-for-exports) бөлімін қараңыз.

1. **Деректер құпиялығы мен сәйкестігін** растау үшін **Мен келісемін** параметрін таңдаңыз.

1. AdRoll қосылымын баптандыру үшін **Қосылу** пәрменін таңдаңыз.

1. **AdRoll көмегімен аутентификациялау** пәрменін таңдап, AdRoll платформасына арналған әкімшінің тіркелгі деректерін ұсыныңыз. 

1. **Өзіңізді экспорт пайдаланушысы ретінде қосу** пәрменін таңдап, өзіңіздің Customer Insights тіркелгі деректерін ұсыныңыз.

1. Қосылымды аяқтау үшін **Сақтау** түймешігін таңдаңыз.

## <a name="configure-an-export"></a>Экспорттауды конфигурациялау

Егер сіз осы түрдегі қосылымға қатынаса алсаңыз, сіз бұл экспорттауды конфигурациялай аласыз. Қосымша ақпарат алу үшін [Экспорттауды конфигурациялау үшін қажет рұқсаттар](export-destinations.md#set-up-a-new-export) бөлімін қараңыз.

1. **Деректер** > **Экспорттау** тармағына өтіңіз.

1. Жаңа экспорттау жасау үшін **Мақсатты орын қосу** түймешігін таңдаңыз.

1. **Экспорттауға арналған қосылым** өрісінде AdRoll бөлімінен қосылым таңдаңыз. Егер сіз бұл бөлімнің атауын көрмесеңіз, онда сіз үшін осы түрдегі қосылымдар қолжетімді емес.

1. **AdRoll жарнама берушілерінің идентификаторын** енгізіңіз. Қосымша ақпарат алу үшін [AdRoll жарнама берушілерінің профильдері](https://help.adroll.com/hc/articles/212011838-Advertiser-Profiles) бөлімін қараңыз.

3. **Деректерді салыстыру** бөліміндегі **Электрондық пошта** өрісінде тұтынушының электрондық пошта мекенжайын көрсететін бірыңғай тұтынушы профиліндегі өрісті таңдаңыз. Сегменттерді AdRoll платформасына экспорттау қажет.

1. Экспорттау керек сегменттерді таңдаңыз. Кемінде 100 мүшесі бар сегментті таңдаңыз. Кішірек сегменттерді экспорттау мүмкін емес. Сонымен қатар экспортталатын сегменттің максималды мөлшері әр экспортқа 250000 мүшені құрайды. 

1. **Сақтау** опциясын таңдаңыз.

Экспорттауды сақтау экспорттауды бірден іске қоспайды.

Экспорттау әр [жоспарланған жаңартумен](system.md#schedule-tab) іске қосылады. 

Сондай-ақ [деректерді сұрау бойынша экспорттауға](export-destinations.md#run-exports-on-demand) болады. 


## <a name="data-privacy-and-compliance"></a>Деректердің құпиялылығы мен сәйкестігі

Деректерді AdRoll платформасына жіберу үшін Dynamics 365 Customer Insights бағдарламасын қосқан кезде, Dynamics 365 Customer Insights талаптарына сәйкестік шекарасынан тыс деректерді, соның ішінде жеке деректер сияқты ықтимал құпия деректерді беруге мүмкіндік бересіз. Microsoft мұндай деректерді сіздің нұсқауыңыз бойынша тасымалдайды, бірақ AdRoll платформасының кез келген құпиялылық немесе қауіпсіздік міндеттемелеріне сәйкес келуіне жауап бересіз. Қосымша ақпаратты [Microsoft құпиялық туралы мәлімдемесі](https://go.microsoft.com/fwlink/?linkid=396732) бөлімінен қараңыз.

Бұл функцияны тоқтату үшін бұл экспорттау мақсатын кез келген уақытта Dynamics 365 Customer Insights әкімшісі жоя алады.
